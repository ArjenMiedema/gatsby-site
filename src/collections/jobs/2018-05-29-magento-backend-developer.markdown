---
type: job
title:  "Magento PHP backend developer"
intro: "Wij zijn lekker bezig met Magento 2, heb jij reeds ervaring met Magento, kom op dan!"
date:   2018-05-29 09:13:37 +0100
categories: magento
permalink: /vacatures/magento-php-backend-developer/
author: Peter Jaap Blaakmeer
tags: magento2 magento1 gitlab laravel kubernetes algolia git percona docker
---

### Vacature Magento PHP backend developer Elgentos BV

Op zoek naar een nieuwe uitdaging in Magento land? Ben jij een echte developer met hart voor code quality? Wellicht ben jij dan een goede toevoeging aan ons team!

### Wie wij zijn

Wij zijn elgentos, in 2011 begonnen met Magento bouw en ondertussen een specialist te noemen. Wij bouwen Magento 2 webshops maar onderhouden er nog meer. Op dit moment hebben we nog Magento 1 projecten maar we streven er naar om tegen het einde van dit jaar alleen Magento 2 klanten te hebben.

Langdurige klantrelaties is waar wij van houden; het grootste deel van onze tijd wordt besteed aan het bouwen van maatwerk voor bestaande klanten. Iedereen in ons 10+ koppen tellende team is developer, overhead zijn we wars van. Dat vraagt een pragmatische insteek van jou als developer waarbij we niet alleen geînteresseerd zijn in jouw code skills maar ook in jouw vaardigheden om samen met de klant tot een mooie oplossing te komen!

Ons klantprofiel is grootzakelijk en lokaal (Noord Nederland) gericht, en we bedienen zowel B2B als B2C klanten (ervaring leert dat de gemiddelde shop een combinatie van beide is).  We werken volgens de scrum methodologie met 2-wekelijkse sprints.

### Wat wij bieden

* Collega’s met diepgaande kennis die jou veel kunnen leren;

* Een op leren gerichte werkomgeving met veel vrijheid en nadruk op jouw groei als developer;

* Mogelijkheid om te werken op ons kantoor in Groningen of Leeuwarden;

* 32-, 36- of 40-urige werkweek;

* Een goed salaris;

* Uitstekende contractvoorwaarden.

Een paar andere leuke perks van bij ons werken zijn bijvoorbeeld waardige FIFA-tegenstanders, een HTC Vive, een voetbaltafel, koffie-aficionados, een arcade kast, interne hackathons & LAN parties en regelmatige vrijdagmiddagborrels met Demo Friday waarbij collega's vertellen over hun recente projecten. Ook gaan we minimaal één keer per jaar met het hele team naar een conferentie om kennis op te doen. Daarnaast organiseren en bezoeken we regelmatig Meetups over onderwerpen die ons nauw aan het hart liggen zoals de [Magento User Group Groningen](https://www.meetup.com/Magento-User-Group-Groningen/) en de [Laravel Meetup Groningen](https://www.meetup.com/Laravel-Meetup-Groningen/).

Ben je geïnteresseerd in ons development proces? We hebben hier uitgebreid over geblogd; [Our development process uncovered](/blog/our-development-process-uncovered/)

### Wat wij zoeken

Een Magento backend developer met aantoonbare ervaring (minimaal 2 jaar). Of je hiervoor bij een agency hebt gewerkt, in-house bij een webshop of als zelfstandige bezig bent geweest maakt niet uit; we hebben graag diversiteit en verschillende invalshoeken in ons team. Je moet ambitie hebben om te groeien in je vak en de kansen te nemen die daarbij worden aangeboden. Je moet oog, ruimte en gevoel hebben bij code quality. We vinden goed geschreven code heel belangrijk, dus kennis van tools als PHP CodeSniffer, Mess Detector, php7cc, etc zijn een grote pré. Wij vinden daarnaast teamspirit heel belangrijk dus eigenlijk is het belangrijkste dat je goed in ons team past!

### Taken

* Bouw shops voor nieuwe klanten, nu veelal in Magento 2;

* Ontwikkelen van extensies voor klanten (M1 & M2);

* Ontwikkelen van third party extensies (M1 & M2);

* Ontwikkelen & implementeren van in-house tools om ons werk te vergemakkelijken;

* Meewerken aan open source tools zoals Magento zelf, BotMan, Magerun & Deployer.

### Wat moet je kunnen

* Magento! We zijn op zoek naar een ervaren ontwikkelaar, dus;

    * PHP7

    * MySQL

    * Git

    * HTML/CSS/JS/jQuery

* Met klanten omgaan;

* In een team werken!

### Waar je indruk mee maakt

* Kennis van Laravel (we ontwikkelen mini applicaties tegen Magento aan met Laravel);

* Open source contributions;

* Tafelvoetbal danwel Tetris skills;

* Goede grappen.

Interesse? Neem contact met ons op via 050 700 15 15, gebruik [het contactformulier](#contact "contact") of mail naar Peter Jaap op [peterjaap@elgentos.nl](mailto:peterjaap@elgentos.nl).

Recruiters, detacheerders en vacaturesites opgelet; acquisitie naar aanleiding van deze vacature wordt niet gewaardeerd.
