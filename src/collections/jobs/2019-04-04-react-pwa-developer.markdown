---
type: job
title:  "React (PWA) developer"
intro: "We gaan full PWA en zoeken daarom een React developer die stevig in zijn/haar schoenen staat!"
date:   2019-04-04 13:33:37 +0100
categories: react
permalink: /vacatures/react-pwa-developer/
author: Peter Jaap Blaakmeer
tags: react pwa magento progressive deity gatsby
---

Ben jij een React developer met aantoonbare werkervaring? Wellicht lijkt deze vacature je dan wel iets!

### Wie wij zijn

Wij zijn elgentos, in 2011 begonnen met Magento bouw en ondertussen een specialist te noemen. Wij bouwen Magento 2 webshops maar onderhouden er nog meer.

Om onze Magento 2 shops te ondersteunen bouwen we regelmatig side-projectjes en -applicaties in Laravel en in React. We krijgen vanuit de markt steeds vaker vraag naar PWA's en hebben gekozen om die in React te gaan bouwen. Daarom zijn we op zoek naar een React developer.

Langdurige klantrelaties is waar wij van houden; het grootste deel van onze tijd wordt besteed aan het bouwen van maatwerk voor bestaande klanten. Iedereen in ons 10 koppen tellende team is developer, overhead zijn we wars van. Dat vraagt een pragmatische insteek van jou als developer waarbij we niet alleen geînteresseerd zijn in jouw code skills maar ook in jouw vaardigheden om samen met de klant tot een mooie oplossing te komen!

Ons klantprofiel is grootzakelijk en lokaal (Noord Nederland) gericht, en we bedienen zowel B2B als B2C klanten (ervaring leert dat de gemiddelde shop een combinatie van beide is).  We werken volgens de scrum methodologie met 2-wekelijkse sprints.

### Wat wij bieden

* Collega’s met diepgaande kennis op Magento & Laravel vlak waar jouw werkzaamheden op zullen aansluiten;

* Een op leren gerichte werkomgeving met veel vrijheid en nadruk op jouw groei als developer;

* Mogelijkheid om te werken op ons kantoor in Groningen of Leeuwarden;

* 32-, 36- of 40-urige werkweek;

* Een goed salaris;

* Uitstekende contractvoorwaarden.

Een paar andere leuke perks van bij ons werken zijn bijvoorbeeld waardige FIFA-tegenstanders, een HTC Vive, een voetbaltafel, koffie-aficionados, een arcade kast, interne hackathons & LAN parties en regelmatige vrijdagmiddagborrels met Demo Friday waarbij collega's vertellen over hun recente projecten. Ook gaan we minimaal één keer per jaar met het hele team naar een conferentie om kennis op te doen. Daarnaast organiseren en bezoeken we regelmatig Meetups over onderwerpen die ons nauw aan het hart liggen zoals de [Laravel Meetup Groningen](https://www.meetup.com/Laravel-Meetup-Groningen/) en de [Magento User Group Groningen](https://www.meetup.com/Magento-User-Group-Groningen/).

Ben je geïnteresseerd in ons development proces? We hebben hier uitgebreid over geblogd; 

[Our development process uncovered](/blog/our-development-process-uncovered/);
[Disposable Magento testing environments with Kubernetes](/blog/disposable-magento-testing-environments-with-k8s/);
[Anonymizing databases - introducing Masquerade](https://elgentos.nl/blog/anonymizing-databases-introducing-masquerade/).

### Wat wij zoeken

Een medior/senior React developer. Of je vers van de opleiding komt, hiervoor bij een agency hebt gewerkt, in-house bij een webshop of als zelfstandige bezig bent geweest maakt niet uit; we hebben graag diversiteit en verschillende invalshoeken in ons team. Je moet ambitie hebben om te groeien in je vak en de kansen te nemen die daarbij worden aangeboden. Je moet oog, ruimte en gevoel hebben bij code quality. Kennis van Javascript testing frameworks als Jest of Jasmin is een pre. Wij vinden daarnaast teamspirit heel belangrijk dus eigenlijk is het belangrijkste dat je goed in ons team past!

### Taken

* Ontwikkeling van React-gebaseerde frontends ter ondersteuning van de Magento shops van onze klanten;

* Het bouwen van deze frontends zal voornamelijk in [Deity](https://deity.io) of [Gatsby](https://www.gatsbyjs.org) gebeuren;

* Ontwikkelen & implementeren van in-house tools om ons werk te vergemakkelijken;

* Meewerken aan open source tools zoals React, Gatsby, Deity, etc.

### Wat moet je kunnen

* React! We zijn op zoek naar een ontwikkelaar met in ieder geval kennis van;

    * ES6

    * GraphQL

    * Redux

* Met klanten omgaan;

* In een team werken!

### Waar je indruk mee maakt

* Kennis van Magento 2;

* Kennis van andere PWA frameworks;

* Open source contributions;

* Tafelvoetbal danwel Tetris skills;

* Goede grappen.

Interesse? Neem contact met ons op via 050 700 15 15, gebruik [het contactformulier](#contact "contact") of mail naar Peter Jaap op [peterjaap@elgentos.nl](mailto:peterjaap@elgentos.nl).

Recruiters, detacheerders en vacaturesites opgelet; acquisitie naar aanleiding van deze vacature wordt niet gewaardeerd.
