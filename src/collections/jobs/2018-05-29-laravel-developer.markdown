---
type: job
title:  "Laravel PHP developer"
intro: "Schrijf jij toffe code in Laravel en heb je kennis van tools als PHP CodeSniffer, Mess Detector, php7cc, etc."
date:   2018-05-29 09:13:37 +0100
categories: laravel
permalink: /vacatures/laravel-php-developer/
author: Peter Jaap Blaakmeer
tags: laravel lumen botman gitlab kubernetes algolia git percona docker
---

### Laravel PHP developer Elgentos BV

Op zoek naar een nieuwe uitdaging in de Laravel hoek? Ben jij een echte developer met hart voor code quality? Wellicht ben jij dan een goede toevoeging aan ons team!

### Wie wij zijn

Wij zijn elgentos, in 2011 begonnen met Magento bouw en ondertussen een specialist te noemen. Wij bouwen Magento 1 en Magento 2 webshops maar onderhouden er nog meer.

Daarnaast zijn wij recent begonnen met een aantal projecten in Laravel die klant-ondersteunend zijn. Denk hierbij aan tools voor productinvoer, chatbots en op maat geschreven order management systemen. Wij zoeken een Laravel developer om ons te helpen deze projecten te onderhouden.

Langdurige klantrelaties is waar wij van houden; het grootste deel van onze tijd wordt besteed aan het bouwen van maatwerk voor bestaande klanten. Iedereen in ons 10 koppen tellende team is developer, overhead zijn we wars van. Dat vraagt een pragmatische insteek van jou als developer waarbij we niet alleen geînteresseerd zijn in jouw code skills maar ook in jouw vaardigheden om samen met de klant tot een mooie oplossing te komen!

Ons klantprofiel is grootzakelijk en lokaal (Noord Nederland) gericht, en we bedienen zowel B2B als B2C klanten (ervaring leert dat de gemiddelde shop een combinatie van beide is).  We werken volgens de scrum methodologie met 2-wekelijkse sprints.

### Wat wij bieden

* Collega’s met diepgaande kennis die jou veel kunnen leren;

* Een op leren gerichte werkomgeving met veel vrijheid en nadruk op jouw groei als developer;

* Mogelijkheid om te werken op ons kantoor in Groningen of Leeuwarden;

* 32-, 36- of 40-urige werkweek;

* Een goed salaris;

* Uitstekende contractvoorwaarden.

Een paar andere leuke perks van bij ons werken zijn bijvoorbeeld waardige FIFA-tegenstanders, een HTC Vive, een voetbaltafel, koffie-aficionados, een arcade kast, interne hackathons & LAN parties en regelmatige vrijdagmiddagborrels met Demo Friday waarbij collega's vertellen over hun recente projecten. Ook gaan we minimaal één keer per jaar met het hele team naar een conferentie om kennis op te doen. Daarnaast organiseren en bezoeken we regelmatig Meetups over onderwerpen die ons nauw aan het hart liggen zoals de [Laravel Meetup Groningen](https://www.meetup.com/Laravel-Meetup-Groningen/) en de [Magento User Group Groningen](https://www.meetup.com/Magento-User-Group-Groningen/).

Ben je geïnteresseerd in ons development proces? We hebben hier uitgebreid over geblogd; [Our development process uncovered](/blog/our-development-process-uncovered/).

### Wat wij zoeken

Een junior/medior/senior Laravel developer. Of je vers van de opleiding komt, hiervoor bij een agency hebt gewerkt, in-house bij een webshop of als zelfstandige bezig bent geweest maakt niet uit; we hebben graag diversiteit en verschillende invalshoeken in ons team. Je moet ambitie hebben om te groeien in je vak en de kansen te nemen die daarbij worden aangeboden. Je moet oog, ruimte en gevoel hebben bij code quality. We vinden goed geschreven code heel belangrijk, dus kennis van tools als PHP CodeSniffer, Mess Detector, php7cc, etc zijn een pré. Wij vinden daarnaast teamspirit heel belangrijk dus eigenlijk is het belangrijkste dat je goed in ons team past!

### Taken

* Ontwikkeling van tools in Laravel of Lumen ter ondersteuning van de Magento shops van onze klanten;

* Ontwikkeling van een in-house SaaS product op basis van Laravel Spark;

* Ontwikkelen & implementeren van in-house tools om ons werk te vergemakkelijken;

* Meewerken aan open source tools zoals Laravel, Lumen, etc.

### Wat moet je kunnen

* Laravel! We zijn op zoek naar een ontwikkelaar met in ieder geval enige basiskennis van;

    * PHP7

    * MySQL

    * Git

    * HTML/CSS/JS/jQuery

* Met klanten omgaan;

* In een team werken!

### Waar je indruk mee maakt

* Kennis van Magento (1/2);

* Open source contributions;

* Tafelvoetbal danwel Tetris skills;

* Goede grappen.

Interesse? Neem contact met ons op via 050 700 15 15, gebruik [het contactformulier](#contact "contact") of mail naar Peter Jaap op [peterjaap@elgentos.nl](mailto:peterjaap@elgentos.nl).

Recruiters, detacheerders en vacaturesites opgelet; acquisitie naar aanleiding van deze vacature wordt niet gewaardeerd.
