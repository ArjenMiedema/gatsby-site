---
type: post
title:  "elgentos lanceert nieuwe Loavies webshop"
date:   2014-05-12 17:00:03 +0100
categories: magento
slug: /elgentos-lanceert-nieuwe-loavies-webshop/
author: Peter Jaap Blaakmeer
---
**Met passie voor mode verkoopt [Loavies](https://www.loavies.com/) sinds 2 jaar kleding voor meiden tussen de 16 en 25 jaar op Loavies.com. Loavies is een van de grootste fashion webshops in dit segment in Nederland en hun ambities reiken ver daarbuiten!**

Daarom is Loavies een half jaar geleden overgestapt naar elgentos als webshop bouwer. Er is een plan opgesteld met als voornaamste hoogtepunt het lanceren van een nieuwere, grotere en professionelere webshop die in de toekomst de beoogde groei kan helpen realiseren.


### Copycats & nieuw design
Succes valt altijd samen met bedrijven die het succes willen kopieren. Door de copycats werd duidelijk dat Loavies een zo uniek mogelijke weg in moest slaan om de beoogde verwarring te voorkomen. Samen met elgentos is gekeken naar de krachten van Loavies en hoe die beter naar voren moesten komen op de nieuwe shop. Het design moest grootser, strakker en professioneler.

![placeholder](http://placehold.it/800x400 "Product pagina van Loavies.de")
<sub>Oude design Loavies.com</sub>

![placeholder](http://placehold.it/800x400 "Product pagina van Loavies.de")
![placeholder](http://placehold.it/800x400 "Copycats van Loavies.com")
<sub>Copycats van Loavies.com</sub>

### USP’s & retouren
Belangrijke USP’s van Loavies zijn onder andere gratis retourneren en voor 22:00u besteld, morgen al in huis! De shop is helderder en ruimer opgezet, waardoor de producten voor de klanten beter te bekijken zijn. Ook is een quickview optie ingebouwd, zodat de bezoeker niet naar de productpagina hoeft om meer details over het product te zien.

Het retour-afhandelingsproces is geoptimaliseerd, waardoor Loavies de retouren razendsnel kan verwerken en de klant automatisch het geld op haar rekening teruggestort krijgt. Dit gebeurt sneller dan ooit tevoren, wat [blijkbaar een primeur was](http://www.twinklemagazine.nl/nieuws/2014/12/automatisch-retouren-crediteren-met-nieuwe-plug-in/index.xml) op het moment dat we dat implementeerden. Ook is meegeholpen het email verkeer van en naar klanten te stroomlijnen om zo de klantenservice een handje te helpen.

![placeholder](http://placehold.it/800x400 "Product pagina van Loavies.de")
![placeholder](http://placehold.it/800x400 "Product pagina van Loavies.de")

### Mobiel
Gezien de explosieve groei in verkeer via mobiele apparaten, is tegelijk met het nieuwe design, de mobiele versie van de shop gelanceerd. Dit is een responsive design, wat inhoudt dat één design zowel de desktop als de mobiele versie aandrijft. Het design is geoptimaliseerd voor mobiel zodat de shop snel en logisch werkt. Vanwege de grote populariteit van WhatsApp in Nederland, is er ook een deel-knop via WhatsApp aan de shop toegevoegd. Zo kunnen klanten nog makkelijker hun favoriete producten delen via hun sociale netwerk!

**Jorn van Klooster (Loavies)**; “Bij Loavies staan onze klanten centraal. Klantbehoeften en aanbod komen in onze webshop samen en met de razendsnelle veranderingen in de mode- en fashionmarkt zochten wij een betrouwbare partner voor al onze e-commerce ontwikkelingen. Doorontwikkeling en snelle integratie zijn in ons segment vereist. Dit heeft elgentos e-commerce solutions uitstekend begrepen!”


### Loavies.de
Gezien het grote succes van Loavies in Nederland, zijn nu de pijlen gericht op Duitsland. Wij hebben in samenwerking met Loavies de shop naar het Duits vertaald en compleet op Duitsland ingericht om daar aan alle wet- en regelgeving te voldoen. Ook de betaal- en verzendmethoden zijn ingesteld om de Duitse consument zo goed mogelijk te voorzien.

![placeholder](http://placehold.it/800x400 "Product pagina van Loavies.de")
<sub>Product pagina van Loavies.de</sub>