---
type: post
title:  "elgentos hackathon 17 oktober 2019 open uitnodiging"
date:   2019-10-11
categories: magento
permalink: /blog/elgentos-hackathon-2019-open-uitnodiging/
author: Peter Jaap Blaakmeer
---

#### elgentos hackathon 17 oktober 2019 open uitnodiging

[Hacktoberfest](https://hacktoberfest.digitalocean.com/) is aangebroken! Hacktoberfest is een maandlange actie, georganiseerd door DigitalOcean, om developers enthousiast te maken voor open source projecten. Onze developers doen hier al jaren aan mee en lopen vaak in hun met trots verkregen Hacktoberfest t-shirts rond op kantoor.

Wij organiseren intern al jarenlang 1-daagse hackathons, waarbij iedereen aan zijn eigen projecten kan werken die niet direct aan een specifieke klant gerelateerd zijn. Dit kan gaan om een nieuw product, een extensie, gewoon iets voor de lol of vanwege kennisvergaring.

#### Doe je mee?

Dit jaar gooien we echter ook de deuren open voor anderen! We hebben zo'n 15 werkplekken beschikbaar (op ons kantoor in Groningen) voor developers die het leuk vinden om aan te sluiten bij onze 1-daagse hackathon. Gewoon, voor de lol, want hoe meer zielen hoe meer vreugd.

#### Hoe ziet de dag er uit?

We beginnen tussen 9:00 en 9:30 met een kop koffie. Iedereen vertelt waar hij/zij die dag aan wil gaan werken. Rond 12:30 verzorgen wij voor iedereen de lunch en na de lunch doen we een korte update hoe ver iedereen is. Rond 18:00 zullen we eten verzorgen en daarna kunnen we nog even door, mocht je daar zin in en energie voor hebben!

Interesse? Vul dan even [dit formuliertje](https://forms.gle/xtHPEAuWwCEXXHtM7) in.
